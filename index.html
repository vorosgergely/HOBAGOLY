<!doctype html>
<html lang="hu">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Advent</title>
    <link rel ="stylesheet" href="style.css">
</head>

<body id = "body">
    <h1><center><img src = "pocscslogo.png" height="100px" width="200px"></center></h1>
    <h1><center>2024 Advent</center></h1>
    <article id ="article">
        <h3><center>Lengyel Balázs: Mese a fehércsillagos sündisznóról</center></h3>
        <p> Benedek szakasztott olyan kis sündisznó volt, mint a testvérei, akikkel együtt élt a nagy mogyoróbokor tövében. Vagy mit is mondok!  Mégsem volt szakasztott olyan, mert neki egy kis fehér csillagocska nőtt a homlokán.  Aggodalmaskodott is apja, anyja: "Mi lesz ebből a gyerekből?"  De nem lett semmi. Benedek nőtt, növekedett, szépen, mint a többi hét.  Múlt a nyár, jött az ősz. Dér lepte be a földet.  </p>
        <p>- Miért van ilyen hideg? - kérdezte egyszer Benedek.  </p>
        <p>- Mert jön a tél - felelte sünpapa.  </p>
        <p> Benedek lehajtotta csillagos fejecskéjét, s aztán egyszerre csak olyat kérdezett, milyet még soha sündisznócsemete nem kérdezett, mióta világ a világ:  </p>
        <p> - Papa, miért van tél?  </p>
        <p>De hát Benedek megtehette, neki csillag világolt a homlokán.  Most már sünpapán volt a sor, hogy lábaira hajtsa a fejét, ami sünéknél kétségtelenül a gondolkodás jele, hiszen egy szülőnek mindent tudnia kell.  </p>
        <p>- Hogy miért van tél? - mondta aztán elszontyolodva. </p>
        <p>- Én sem tudom, de megkérdezzük.  </p>
        <p>Útnak indultak hát. Elöl sünpapa, sünmama, mögöttük Benedek, sorban a hét testvérével.  Elmentek a nyúlhoz. A nyúl szörnyen okos nyuszi volt, fél fülét örökösen lekonyítva hordta, úgy elmélkedett magában. </p>
        <p>- Miért van tél? - kérdezte tőle sünpapa.  </p>
        <p>A nyúlnak még a másik füle is lekonyult, úgy elgondolkozott. Ezt mondta:  </p>
        <p>- Bizonyára a szél hozza, várjatok, megkérdezem a szelet.  </p>
        <p>S mikor jött a szél, a nyúl nekiiramodott, és futott, futott, versenyt futott vele. De bizony csak szomorúan tért vissza.  </p>
        <p>- Nem tudja a szél se, csak beszél, beszél tücsköt-bogarat, telebúgta a fülem - s rázogatta keservesen tapsi fülét. </p>
        <p>- Menjetek a bagolyhoz, tán az éjszaka hozza a telet, ő beszél vele.  </p>
        <p>Óriás, odvas fa mélyén lakott a bagoly. Szegény sünpapa egész álló nap kiáltozott neki, míg végre alkonyattájban meghallotta, s kijött az odújából.  </p>
        <p>- Várjatok, reggelre megmondom - dörmögte a bagoly, s elszállt. </p>
        <p>Odalent a fa aljában csak lesték, mikor tér meg. De bizony a bagoly csak a hajnali derengésben tért haza. S akkor is nagy mérgesen rájuk kiáltott: </p>
        <p> - Hordjátok el magatokat!  Alkonyattól faggatom az éjszakát, s nem válaszol, csak kápráztatja hideg csillagfényével a szemem. Menjetek a vakondhoz, hátha a nyirkos, hideg föld rejtegeti a telet.      </p>
        <p>Mentek hát a vakondhoz.  Meg is lelték hamarosan.  </p>
        <p>- Kérdezd meg a földet - mondta neki sünpapa -, miért van tél.  </p>
        <p>A vakond hunyorgott néhányat, s aztán eltűnt a föld alatt. Nem is kellett valami sokat várakozni rá, jött vissza egykettőre.  </p>
        <p>- Siket a föld - mondta a vakond -, nem hallja, ha kérdezem. De ha jól meggondolom, hiába is kérdeznénk, hiszen nincs is olyan hideg idelenn. Nem, ő nem hozhatja a telet. A tél, régóta tudom, felülről jön. Menjetek a sashoz, kérdezze meg a naptól.  </p>
        <p>A sas, fészke pereméről, fél szemmel nézett le a nyüzsgő süncsaládra. Aztán meglebbentette szárnyát, s mint egy óriás felhőárnyék, elszállt fölöttük. Szállt, szállt, magasabbra, egyre magasabbra, mindig szemközt a nappal, fel a felhők fölé. S mikor már olyan magasan járt, hogy a ritka levegőben szinte vérharmatosan áradt ki belekiabálta csőrén a a lehelet, tűző-forró napkorongba: </p>
        <p>- Miért van tél?  </p>
        <p>De a vére úgy dobolt a dobhártyáján, hogy nem értette a feleletet.  <br>Odalent az alatt nagy hirtelen beállt a fagy. A süncsalád pedig beiszkolt a mogyoróbokor aljára, és beásta magát a puha levelek alá. Álomra hajtotta fejét sünmama és sünpapa és a hét testvér. Benedek még morgott ugyan egyet-kettőt magában, hiszen azért volt csillagos, de aztán ő is elálmosodott és elaludt. És aludt, aludt, aludt, ki tudja, meddig aludt. <br>
            Arra ébredt, hogy megpercen körülötte az avar. Fölemelte orrocskáját, és nyomban vidámító jó szagokat érzett, erjedő, tavaszi szagokat. S ahogy figyelmesebben körülnézett, látta, hogy apró hóvirágocskák hogy nyomkodják szét körülötte az avart, onnan a percegés. Kidugta a fejét a vackából, s akkor eszébe jutott, amivel elaludt: miért van tél? <br>
            Iramodott egyet, mert a lábacskái bizony meggémberedtek, s a mogyoró szélénél szembetalálta magát egy kis hóvirággal, az már ki is dugta az avar alól a fejecskéjét. Benedek megszagolgatta, s akkor ezt dünnyögte magában: "Azért van tél, hogy eljöhessen a tavasz!"  </p>
            <p>- Hogyan? Mit is mondtam? - riadt fel egyszerre. - Hm, még lehet, hogy igazam is van!  </p>
            <p>De szégyenkezve érezte, hogy ő már egy telet megért komoly, felnőtt sün, és nem illik neki ilyen gyermekes dolgokkal foglalkoznia.  Hogy miért van tél?  Nem is gondolt rá soha többé!</p>
    </article>
    <article id = "article">
        <p>Hol van jelen az életedben a következő mondat: "Azért van tél, hogy eljöhessen a tavasz!" ?</p>
    </article>

</body>